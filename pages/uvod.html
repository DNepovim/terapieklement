<div class="ct-2__text ct__text">
<h1>Terapeut není expertem, který pouze uděluje rady či osvědčená moudra.</h1>
<h2>Moudrost si v sobě nese každý z nás, pouze ji někdy neumí efektivně použít.</h2>
<img src="img/gestalt_gr.png">
    <p>K objevení této moudrosti může pomoci síla vztahu mezi terapeutem a klientem. <br>
    Tento vztah chápu jako neopakovatelný dialog, kdy terapeut hledá společně s klientem ty možnosti řešení, které nejlépe odpovídají jeho životnímu příběhu.</p>
    <p>Jedná se tedy o partnerský vztah, kdy je klient v bezpečném prostředí důvěry laskavě veden terapeutem, aby objevil vlastní zdroje a sílu pro řešení svých potíží či trápení. </p>
    <p>Tato cesta může být někdy krátká a někdy může naopak vyžadovat více času.</p>
    <p>Jestli se problém vyvíjel dlouho, potřebuje také svůj čas na pochopení příčin, vytvoření nových postojů a následně zkoušení nových způsobů jednání.</p>

    <p>Jít po této cestě není vždy snadné. </p>
    <p>Občas se cesta nebezpečně kroutí a zdánlivě se vzdaluje od svého cíle.</p>
    <p>Občas stoupá strmě vzhůru nebo nebezpečně klesá do tajemných hloubek.</p>
    <p>Někdy se zdá, že člověk po ní nemůže dále kráčet, musí chvíli stát a rozhlížet se nebo jít kousek zpátky.</p>
    <p>Někdy se po ní rozběhne lehce, někdy musí s sebou nosit těžký kámen a najít to pravé místo, kde ho odložit.</p>
    <p>Pokud dojde zdárně k cíli, bude na ni vzpomínat jako na veliké a neopakovatelné dobrodružství.</p>
    <p>A co je nejdůležitější, po celou dobu tohoto putování nebude člověk na cestě sám. </p>
    </div>

